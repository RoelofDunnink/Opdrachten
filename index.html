<h1>De verschillende typen van een fiets</h1>
<h2>De heren en dames fiets</h2>
<p>Bij de standaardfietsen worden van oudsher onderscheiden een "heren-" en "damesmodel".
De eerste "moderne" fietsen werden in de 19e eeuw gebouwd met een min of meer horizontale bovenbuis. Doordat deze door rokdragende
 dames moeilijk berijdbaar waren lieten constructeurs de bovenbuis zakken, tot bijna parallel aan de onderbuis. Zo ontstond het 
 damesmodel. Het traditionele model (feitelijk dus onterecht als herenfiets omschreven) is door de driehoeksconstructie van de buizen 
 steviger dan het damesmodel. Wil men het damesmodel even stevig maken, dan wordt de constructie zwaarder. </p>
<p>Zou men de bovenbuis uit 
 een herenfiets wegzagen, dan breekt de resterende fiets gauw doormidden. Traditioneel blijven zowel mannen als vrouwen de voorkeur 
 geven aan een heren-, dan wel een damesfiets, hoewel daar vaak geen reden meer voor is. Veel vrouwen dragen nooit een rok en veel 
 mannen realiseren zich niet dat een herenfiets steviger is.</p>

<h2>De kinder fiets</h2>
<p>Om te leren fietsen kunnen zijsteuntjes met wieltjes gemonteerd worden of kan aan de fiets een stok worden bevestigd die wordt 
    vastgehouden door een meelopende volwassene. De beste manier om te leren fietsen is echter het gebruik van een loopfiets of een
     gewone fiets waar de trappers van zijn verwijderd. Zo krijgen kinderen eerst de kans om te leren het evenwicht te houden op de 
     fiets en te sturen voor ze dit moeten combineren met de trapbeweging. </p>
<p>De banden van een kinderfiets zijn gemiddeld breder om de 
     stabiliteit te verhogen. Veel kinderfietsen hebben een achteruittraprem zodat kinderen zich kunnen concentreren op het sturen in 
     plaats van op het remmen. Sommige kinderfietsen hebben echter tevens een handrem die het voorste wiel kan vertragen zodat bij
      gelijktijdige activering de totale remkracht wordt vergroot. </p>

<h2>De tandem </h2>
<p>Een sport- of racetandem is meestal met een bovenbuis voor en achter. Een eenvoudige toertandem, waarvan de fabrikant zelden meer 
    dan een model aanbiedt, is meestal zonder bovenbuizen, zodat iedereen tevreden is. </p>
<p>Ook een ladyback komt voor. Dit is een tandem 
    met een kruisframe, dus een buis van balhoofd naar achteras. Deze buis biedt voor de 'stoker' (achter) een lage instap.</p>
<h2>De buttonss</h2>
<button>I like this</button>
<button>I'm neutral</button>
<button>I'm not interested</button>